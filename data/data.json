{
  "beglobiai":[
    {
      
    }
  ],
  "straipsnis":[
    {
      "image": "https://penktakoja.lt/wp-content/uploads/2023/02/muse-6-450x300.jpg",
      "header": "Neįleidžiame į vidų?!",
      "straipsnioText": "Kodėl Penkta koja neįleidžia lankytojų į vidų ir kodėl mes neatiduodame šuns, jei žmogus nori būtent ŠITO?!\nSeniau tikrai į prieglaudos patalpas įsileisdavom kiekvieną norintį. Ir net nebūtinai tą, kuris ieško šeimos nario. Net ir tuos, kuriems norėdavo savo smalsumą patenkinti, ašarą nubraukti. Bet per keletą metų atsikraustę į Linksmakalnį pastebėjome, kad su kiekvienu nauju žmogum prieglaudoje kyla baisus chaosas ir triukšmas.. Šunims tai daugiau žąla nei nauda. Plius, žmogus renkasi pagal išvaizdą, o šuo turi charakterį. Dažnas pakliuvęs į prieglaudą nežino, kas yra pavadėlis, paglostymas.. Reik įdėti nesvietiškai daug darbo norint padėti gyvūnui. Būna atiduotų labai gražių šunų, kurie apkandžiojo šeimininką ar šeimos narius. Tada tokių šunų nori visi! Iki tol, kol sužino, kad šuo su “gedimu”, tada sako ne ne. Vėl pastebi kitą, o tas nemėgsta vaikų. Ir vėl nusivylimas.. Ir išeidavo nepatenkti, nes tinkamo nerado. Todėl įsivedėm naują taisyklę. Atvykusį lankytoją apklausiam ir pirma pasikalbame. Parenkam tai, kas pagal žmogaus pageidavimus tiktų žmogui. O tada žmogus gali rinktis, tinka jam augintinis ar ne. Nes šuns išvaizda neatspindi šuns charakterio. Juk jei jūs einat į parduotuvę duonos, negrįžtat namo nešinas nauju televizorium ar daiktu, kokio jums nereikia."
    },
    {
      "image": "https://penktakoja.lt/wp-content/uploads/2023/09/348366254_282123844190537_5144753380490797108_n-450x300.jpg",
      "header":"Apie laikiną globą",
      "straipsnioText": "Kalbam apie laikiną globą. Laikina globą ten, laikina ten. Kas ta laikina globa! Ji apima labai daug. Bandome pasakoti:) \nLaikina globa yra apie mėnesį laiko trunkanti globą, kai prižiūrite penktakojį beglobį. Jis gali būti turintis namus būsimas suomis, mažas šuniukas be skiepų, laikinas šuo jūsų namuose su galimybe pasilikti ir per mėnesį apsispręsti. Visais atvejais labai stipriai mums padedate ir pagelbėjate. Bet tik paskutiniu atveju šuo gali pasilikti pas jus su visam:) Trumpai apie kikevieną: \nIeškome laikinų globėjų šunims, kurie jau turi bilietą į Suomiją. Jie jau turi namus ir tik laukia kelionės. Tad dažniausiai reikia juos pasaugoti iki kelionės. Kartu tokia globa atlaisvina vietą prieglaudoje naujam beglobiui. O vietų mums dažnai trūksta. Laikotarpis gali būti nuo kelių savaičių iki mėnesio. Jūs niekuo neįsipareigojate ir apie mėnesį laiko praleidžiate su šunimi. Kai jis išvyksta į Suomiją, galite priglausti kitą (turime tokių laikinų globėjų, bet reikia stipriai neįsimylėti šuns, nes gali būti sunku atsisveikinti). \nVisada ieškome laikinų globėjų vadoms, mažiems šuniukams su mamomis ar be jų. Tiems, kurie neturi skiepo ir imuniteto, tad prieglaudoje jiems didelė rizika susirgti parvo virusu. Tada SKUBIAI ieškome globos, kuri trunka apie mėnesį, kol šuniukai jūsų namuose yra nukirminami, suženklinami, suskiepijami, karantinuojami. Duodame ir narvą. Viskas mūsų veterinarių ir mūsų kaštais. Norint tapti laikinais globėjais, sekite FB puslapį ir skambinkite atsiradus skelbimui. Tokia pagalba yra gyvybiškai svarbi, bet prieš skambinant pagalvokite, nes šuniukai ne gėlytėmis sisioja ir kakoja. \nŠunims iš prieglaudos, kuriems rastumėte laiko ir vietos pas save namuose. Tokiu būdu, nors trumpam, padėsi jiems pakeisti aplinką, pajausti tikrų, jaukių namų šilumą ir šeimininko dėmesį. Kartu socializuosi gyvūną, pripratinsi prie ėjimo į lauką ir dienos ritmo. Jūs galite padėti beglobio nuotraukomis iš namų bei aprašymu. Bet mes nekalbame apie šuns pasiėmimą savaitgaliui. Tai būtų daugiau stresas, nei namų pasimatavimas. \nLaikina globa, kuri gali tapti pilna globa. Laikina globa forminama sutartimi, kai norite pasiimti šunį sau. Tai yra mėnesio laiko sutartis bei šansas pasimatuoti šunį ir šuniui pasimatuoti jus. Tai labai padeda, kai namuose yra vaikų ar kitų augintinių. Nes būna neramu ar patiks vienas kitam:)"
    },
    {
      "image": "https://penktakoja.lt/wp-content/uploads/2023/09/nikodema-6849-450x300.jpg",
      "header":"Iš kur atsiranda vaikai?",
      "straipsnioText": "O tiksliau, iš kur atsiranda šuniukai. Mes labai norėtume tikėti ir pasakoti vaikams, jog gražūs, maži šuniukai būna randami kopūstuose. Panašiai kaip vaikus atneša gandras. Kai labai nori ir esi geras vaikas ar suaugęs žmogus, iš to labai didelio noro kopūstuose atsiranda gyvybė. Tada tik reikia nuvažiuoti ir pasiimti šuniuką. Na ar kačiuką. O prieglaudoje šuniukai atsiranda atvirkščiai. Kai labai nenori, ypač kai labai labai nenori (sterilizuoti), tavo kalė kieme atsiveda šuniukų. Nenorėtojai dažniausiai bando juos išmesti, užkasti, skandinti ir t.t. Esant tinkamam mėnuliui ar žvaigždžių išsidėstymui sulaukiame skambučio į prieglaudą – “Pasiimkite dabar, nes išmesiu.”. Dažniausiai atiduoda viską, na ir kalytę. Kartais tie, kur dar tiki pirma stebuklinga istorija, bando šuniukus paslėpti kopūstuose, pievose, miškuose, konteineriuose, kur juos rastų tie, labai norintys. \n Seniai praėjo laikai, kai dar buvo tikėta “viena vada dėl sveikatos”, “NEGALIME MES PRIEŠ GAMTĄ”, “pajaus, ką reiškia būti mama..”, nesvarbu, jog po kelių mėnesių vaikus išdovanoja ar parduoda. Visa tai mums dar tenka išgirsti. Kai vaikams pasakosite tikrąją istoriją iš kur atsiranda vaikai, papasakokite ir tikrą istoriją iš kur atsiranda šuniukai."
    },
    {
      "image": "https://penktakoja.lt/wp-content/uploads/2023/09/379007148_701292465356797_1597105581395840176_n-450x300.jpg",
      "header":"Apie paramą daiktais",
      "straipsnioText": "Mums patinka šlamantys popierėliai, su kuriais galime padaryti labai daug gero beglobiams. Turint vieną popierėlį galim nupirkti maisto šunims, už kelis popierėlius jau galim šį tą daugiau 🙂 \nKitiems nevertingi dalykai, mums gali būti aukso vertės! Tai yra daiktų parama, kurios laukiam visus metus. Keičiantis sezonui galbūt tvarkysite spintas, namus ar darbo ofisus. Būna norisi atnaujinti augintinio “atributiką” \nO gal ir dabar skaitydami tekstą tiesiog apsidairysite ir sakysite – VA, šito pledo man nebereikia! 🙂 \nO mes patiestume keturkojui po užpakaliuku. Ir jau minkščiau bei jaukiau gulėti 🙂 \nLengva išplauti ir vėl naudoti. Sulaukiam skambučių su klausimais ir kartais žmonės net supyksta, kai pasakome, jog mums nereikia kaldrų ar čiužinių. Būna toks nemalonus jausmas, kad būdami prieglauda turėtume viską paimti ir tris kartus padėkoti. Ir dėkojame \nNuotrauka reprezentatyvi (be žaislų ir pledukų) Ir tikimės, turite lakią fantaziją bandant įsivaizduoti, kas būtų pridėjus lengvai suplėšomą daiktą neturintiems ką veikti šunims. Ateinam ryte ir vau \nTad parašysime, kuo galite mums padėti nefinansiškai. Jei turite kokių daiktų ne iš sąrašo, parašykite komentare ar paskambinkite. Ačiū labai 🙂 \nČiužiniai – šunys apsisios/apkakos, neišplausime, teks išmesti. Kartonas – tinka, sugeria drėgmę.Rankšluoščiai, pledai – labai tinka.Guoliai, palutės – tinka.Ajax, Ace, chloras, langų valikliai – tinkaaa.Kaldros, pagalvės – sudraskys, jos neplaunamos, teks išmesti.Vienkartinės pirštinės, valymo priemonės – labai tinka.Patalynė, staltiesės, plona tekstilė, rūbai – netinka.Buvusių augintinių maistas, vaistai – su galiojimo data tinka.Flex pavadėliai – netinka.Šiukšlių maišai – tinka."
    }
  ]
}